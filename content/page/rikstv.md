---
title: "RiksTV"
date: 2018-09-12T06:40:47+02:00
---

[RiksTV](https://www.rikstv.no) er en av TV-leverandørene som HomeNet kan
formidle avtale til.

## Spørsmål og svar

### Hvordan få tilgang til NRKs distriktssendinger?

Nedenfor finner du informasjon på hvordan brukerne kan få sett NRK sine distriktssendinger uten å ha tilgang til selve kanalen.

På TV:

* På RiksTV fjernkontrollen finner dere en knapp med en grønn sirkel på over to-tallet.

* Ved å trykke på denne knappen kommer dere inn i "Underholdningsportalen".

* Dette kan ta litt tid før det kommer bilde.

* Her er det lett å bli litt overveldet over alle valg, men vi skal kun fokusere på øverste rad.

* Trykk på tasten som er til høyre for OK knappen (pil høyre) for å navigere på den øverste raden. Vi skal helt til valget "APPER". Nå "APPER" har en rød strek under seg, trykk på OK knappen.

* Her skal dere velge ruten det står NRK TV på. Dette gjør dere ved å trykke tasten rett nedenfor OK knappen (pil ned) en gang. NRK TV vil bli fremhevet. Trykk på OK knappen.

* Når dere får opp alle valgene, skal vi igjen fokusere på øverste rad. Trykk på tasten som er over OK knappen (pil opp) for å markere øverste rad. Øverste rad er NRK sine kategorier.

* Trykk på pil høyre frem til "Nyheter" er markert. Trykk på OK knappen.

* Ved å bruke de forskjellige piltastene kan dere bevege dere rundt på de forskjellige sendingene som er tilgjengelig. Her vil dere finne begrepet Distriktsnyheter etterfult av distrikt. Finn deres distrikt og når dere ser at riktig rute har en blå ramme rundt seg, trykk OK. Da kommer dere til dagens og andre dagers distriktsnyheter. Trykk OK en gang til for å spille av.

På APP:

Man kan søke på _rikstv_ der man laster ned apper. Appen er gratis.

Når man har fått logget seg inn, finner man et forstørrelsesglass. Dette er søkefunksjonen og den enkleste måten å finne innhold. Trykk på den og skriv distrikt. Det er alt som skal til for å finne distriktssendingene. Trykk på den dere ønsker å se, og trykk på bildet for å starte programmet.


Man kan og se distriktsnyheter fra hele landet på NRK2 fra 08:14–09:36.
