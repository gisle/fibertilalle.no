---
title: "Årsmøte 2023"
date: 2023-12-14
---

Årsmøte ble avholdt **torsdag 14. desember 2023 kl 19:00 på Haukedalen skole, Auditoriet**.

## Saksliste:

1. Godkjenning av innkalling og dagsorden
2. Valg av møteleder
3. Valg av referent(er)
4. Valg av protokollunderskrivere
5. [Årsberetning](/arsmote-2023/arsberetning.pdf)
6. Regnskap ([2022](/arsmote-2023/regnskap-2022.pdf) og [samlet](/arsmote-2023/regnskap-samlet.pdf))
7. [Budsjett](/arsmote-2023/budjett-2024.pdf)
8. Styrehonorar
9. Status tilbakebetaling av tilknytningsavgift
10. Kontingent for 2024
11. Drift og status for oppgradering av hjemmesentral og infrastruktur
12. Prosedyre ved skader på kabler og infrastruktur
13. ~~Innkomne saker~~
14. Valg av valgkomité

## Referat (utkast)

Henning Waage og Arne Olsen talte opp og registrerte hvilke husstander/medlemmer
som var møtt opp.  19 husstander var representert på årsmøtet av en medlemsmasse
på 268.  Av disse var 5 fra styret.

*Sak 1:* Ingen innvendinger til møteinnkallingen og dagsorden.

*Sak 2:* Eivind Lowzow ble foreslått til møteleder. Ingen innvendinger.

*Sak 3:* Gisle Aas ble foreslått som referent. Ingen innvendinger.

*Sak 4:* Kristian Tindvik Sletten og Torgny Neuman meldte seg som protokollunderskrivere.

*Sak 5:* Eivind leste gjennom den kortfattede [årsberetningen](/arsmote-2023/arsberetning.pdf).  Ingen innvendinger til den.

*Sak 6:* Eivind gjennomgikk regnskapet. Ingen innvendinger.

*Sak 7:* Eivind gjennomgikk budsjettet for 2024. Enstemmig vedtatt.

*Sak 8:* Roald Osland gjennomgikk forslag til styrehonorar på bakgrunn på oppfordringen
fra forrige årsmøte.  Forslaget var å betale ut kr 20.000,- til hvert
styremedlem og dobbelt sum til styreleder. Enstemmig vedtatt.

*Sak 9:* Eivind gjorde rede for arbeidet med tilbakebetaling.  Det er bare én husstand som ikke har levert krav og derved mottatt tilbakebetaling.

*Sak 10:* Kontingenten for 2024 var foreslått satt til kr 0,-.  Enstemmig vedtatt.

*Sak 11:* Eivind og Henning innledet om status for utskifting av hjemmesentral
og infrastruktur.  Det har vært litt ustabilitet i nettet under denne
utskiftingen.  Fibermedlem Øyvind Hjortland redegjorde for målinger han har
gjort for å klargjøre dette problemet ovenfor GlobalConnect.  Oppgraderingen er
satt på vent i påvente av softwareoppdatering som man håper vil gjøre at man
unngå ustabiliteten.  Arbeidet fortsetter etter dette og forventes å bli ferdig
utpå nyåret.  Inntil dette er ferdig skal alle husstander være oppgradert til
1000 Mbit/s forbindelse uansett hva de har bestilt.

Det kom også fram i Øyvinds redegjørelse at switchene som kobler seg opp mot
inntil 48 husstander nå blir oppgradert med mulighet for 10 Gbit/s ut, men ikke
matchende kapasitet inn til switchen. Årsmøtet ber styret påpeke at denne
konfigurasjonen ikke er i henhold til avtalen med GlobalConnect.

*Sak 12:* Roald innledet om styrets involvering og oppfatning av hvordan saker
rundt skader som oppstår på nedgravde kabler skal håndteres.  Det var
diskusjoner basert på de få tilfellene som har vært i året som gikk.  Årsmøtet
ber styret om i samarbeid med GlobalConnect å utarbeide klare skriflige
prosedyrer for hvordan slike saker skal behandles.

*Sak 13:* Utgikk fordi det ikke kom inn noen saker til årsmøtet.

*Sak 14:* Erik Dahl-Paulsen og Kristian Tindvik Sletten melde seg som valgkomité fikk mandat til å foreslå kandidater til styret ved neste årsmøte.