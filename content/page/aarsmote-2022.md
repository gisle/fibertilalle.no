---
title: "Årsmøte 2022 – Innkalling og referat"
date: 2022-11-16
---

Andre ordinære årsmøte ble avholdt **mandag 12. desember 2022 kl 19:00 på
Haukedalen skole**.  COVID-situasjonen og rimelig problemfri drift av fiberanlegget
har gjort at vi ikke har fått avholdt årsmøter som stipulert i vedtektene siden
2019.

## Saksliste:

1. Godkjenning av innkalling og dagsorden
2. Valg av møteleder
3. Valg av referent(er)
4. Valg av protokollunderskrivere
5. Årsberetning
6. Regnskap
7. Styrets innstilling til ny avtale med Internett-leverandør for neste periode
8. Budsjett
9. Kontingent
10. Valg av styre

## Referat

Roald talte opp og registrerte hvilke husstander som var møtt opp;
representert var XX husstander av i alt 260 medlemmer ved
årsmøtetidspunktet. Dette tallet inkluderte også styrets medlemmer.

Gisle Aas ble utpekt som referent.

Styrets leder Arne Olsen startet møte ved å gå rett på sak med å ønske velkommen
og fortelle om hva styret har jobbet med siden sist årsmøte.  Hovedsaken var
arbeidet som å få inn og vurdere tilbud på å levere internetttjenester og drifte
fibernettet vårt for neste periode. Styret ønsker å gå videre med Homenet og vil presentere detaljene senere i møtet (pkt 7).

Fraværet av protester må vel da anses som implisit godkjenning av innkallingen, møteledelsen og referent. Mot slutten av møte ble det også utpekt 2 protokollunderskrivere; Kristian og Torgny.

Regnskapet skulle presenteres av Pål Toft, men han måtte desverre være hjemme
pga Corona, så da gjennomgikk Eivind Lowzow hva forreningen har brukt penger på
utenom avtalte innbetalinger til Homenet. Det var ingen innvendinger til det.
Forreningen har god økonomi og har endt opp med reserver i banken ut over det
som vi har behov for.

Det kom opp en diskusjon om at forreningen ikke har tegnet noen forsikring og
hva som vil skje ved skade på kabler og utstyr. I utgangpunktet har vi avtalt at
vår driftsleverandør tar seg av dette. Styret tar diskusjonen til etterretning
og vil undersøke om forsikring mot skade vil være til nytte for foreningen.

Deretter gjennomgikk Henning Waage den nye avtalen som vi har fremforhandlet med
Homenet. Utkastet er også tilsendt medlemmene. Vi har også avtalt å "selge" de
resterende husstandene som enda ikke har koblet seg til nettet i vårt område.
Det gjør at Homenet er fri til å inngå avtale med disse uten at vi vil kreve
tilkoblingsavgift til forreningen. De som velger å gå inn på avtale med Homenet
fremover blir medlemmer på lik linje med de andre.

Deretter hadde vi en bolk hvor representant for Homenet (Stig Lindnes) kom inn i
møtet for å fortelle litt sitt syn på avtalen og om Homenet sine planer
framover. Her kommer det også fram Globalconnect vil slutte å bruke Homenet som
merkevare fra 2023.

Stig forlot så møtet og det ble åpnet for tilbakemeldinger og spørsmål om
avtalen.  Basert på reservene i banken og salget av resterende potensielle
medlemmer så instiller styret på å tilbakebetale en sum jevnt til nåværende
medlemmmer.  Årsmøtet gir sin tilslutning til dette og at styret ferdigstiller
og undertegner ny avtale med Homenet. Det ble påpekt at vi bør holde igjen et
passe buffer til å dekke utgifter som måtte komme og at vi slipper å måte kreve
inn kontigent framover.

Det kom også opp en diskusjon om kompentasjon til styret for det godt
gjennomført arbeid. Det ble antydet at 100.000,- kunne være en fornuftig sum til
fordeling i styret. Det ble gitt tilsluting til at styret kunne forslå en slik
kompensasjon for godkjenning ved neste årsmøte.

Styret stiller til gjenvalg. Det var ingen andre på årsmøtet som ønsket å stille.
Styret ble gjenvalgt med akklamasjon.
